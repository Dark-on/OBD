# Системи управління даними
## Вступ
Ми живемо під час панування так званої Інформаційної ери. Наш час можна охарактеризувати широкими можливостями вільного пошуку, передачі, обробки та збереження інформації великими масивами і миттєвим доступом до знань, що було б неможливим або складнодоступним та великозатратним в попередні епохи розвитку людства. Через це у сучасному суспільстві є актуальним питання створення різноманітних концепцій, згідно яких дані будуть проходити свій технологічний цикл, та втілення їх на практиці методом розробки та поширення спеціальних сервісів та програмного забезпечення, яке у свою чергу давало б поліпшення методології пошуку, обробки та використання великої кількості необхідної інформації.
## Основні концепції, загальні визначення та існуючі ресурси
### 1. Open Data
Відкриті дані – це концепція, за якою певні дані мають бути вільними для використання та розповсюдження будь-якою особою, за умов дотримання авторського права. Під відкритістю розуміють умови прийнятні для широкого загалу. Так, наприклад, дані можуть бути доступні за невелику плату, що покриває витрати на їх створення та розповсюдження. Основними характерними специфікаціями є доступність, поширеність, читабельність і тп.

*Доступність і читабельність* означає, що дані повинні бути доступні цілком не дорожче розумної вартості їх відтворення. Формат даних повинен бути зручним для читання і зміни. Доступ до даних повинен надаватися через простий інтерфейс та нескладну процедуру отримання, бажано через мережу інтернет.

*Повторне використання і поширення*: дані повинні надаватися на умовах, які дозволяють їх повторне використання та поширення, в тому числі – в комбінації з іншими наборами даних.

*Загальна участь*: кожен повинен мати можливість використовувати і поширювати дані. Не повинно існувати дискримінації областей застосування, людей або груп. Наприклад, обмеження «тільки для некомерційного використання», яке забороняє «комерційне» застосування, або обмеження можливих областей застосування (наприклад, тільки в освіті), неприпустимі.

Користь open data може бути не очевидною на перший погляд. Хоча спершу здається, що це прорив і тепер життя стане зручним та більш чесним. Але при ближчому контакті більшість людей, не зайнятих у специфічних сферах інформаційних технологій, не знають, як вони можуть використовувати відкриті дані.

Доступ до інформації, як і її використання, контролюється організаціями – державними і приватними. Контроль може бути через обмеження, ліцензії, копірайт, патенти і вимоги оплати для доступу або повторного використання. Прихильники ідеї «відкритих даних» вважають, що подібні обмеження йдуть проти суспільного блага і дані повинні бути доступні без обмежень або оплати. Також важливо, що доступ має бути без подальших запитів на дозвіл, хоча і способи повторного використання, такі як виробництво товарів на базі даних, можуть контролюватися ліцензією.

*Відкриті дані держав* – дані, які надає громадянам і суспільству взагалом держава. Концепція відкритого доступу до державних даних є одним з ключових інтересів соціуму, існують численні некомерційні організації та окремі активісти, які домагаються відкритості державної інформації. Багато урядів в рамках стратегій «відкритого держави» створили веб-сайти для поширення частини даних, що обробляються в секторі державного управління. Деякі відомі сайти в стратегії відкритих даних: data.gov (портал відкритих даних США), science.gov, data.gov.uk, data.gov.in.
*Відкриті дані України* – державні дані, до яких наданий доступ через ресурс https://data.gov.ua/  та https://opendatabot.ua/blog/ru. Держава надає можливість українцям контролювати видатки на ремонт доріг та будівництва, отримувати дані з економіки, податків, освіти, транспорту, сільського господарства, фінансів, юстиції та екології.

*Відкриті дані в науці* – вид відкритих даних, що представляє собою результати наукових досліджень, доступні для вільного використання та аналізу. В даний час Міжнародна рада з науки (раніше Міжнародна рада наукових співтовариств) координує роботу кількох світових центрів відкритих даних, з метою зменшення ризику втрати і збільшення їх доступності.
### 2. Data Life Circle
Життєвий цикл даних(Data Life Circle) - це послідовність етапів, через які певна одиниця інформації проходить від свого початкового генерування або збору до її можливого архівного та/або видалення наприкінці строку корисного використання. 

Хоча специфіка відрізняється, фахівці з управління даними часто визначають шість або більше етапів життєвого циклу даних. Ось один приклад:

1. Планування: створення плану управління даними та виділення важливих заходів з планування. Перед початком проекту важливо створити програму управління даними протягом усього життєвого циклу.

2. Придбання: придбання даних для проекту передбачає збір, генерування нових даних або отримання існуючих даних в обмін на матеріальні засоби, певну грошову суму чи інші дані.

3. Генерація або збір: на цій фазі дані надходять в організацію, як правило, шляхом введення даних, отримання із зовнішнього джерела або прийому сигналу, наприклад переданих даних датчика (дані датчиків – це вихідні дані пристрою, який виявляє та реагує на певний тип взаємодії з фізичним середовищем). Вихідні дані можуть бути використані для надання інформації, введення в іншу систему або для керування процесом.

4. Технічне обслуговування: на цій фазі дані обробляються до її використання. Дані можуть бути піддані таким процесам, як інтеграція (інтеграція даних – це процес отримання даних з декількох джерельних систем та їх подальшого об'єднання таким чином, щоб можна було отримати послідовну, вичерпну, поточну та правильну інформацію для подальшого аналізу), зміна даних, корегування та вивантаження кінцевого результату (ЕTL - вилучення, перетворення, завантаження. Функція вилучення зчитує дані з визначеної бази даних і витягує потрібну підмножину даних. Далі функція перетворення працює з набутими даними – за допомогою правил, таблиць пошуку або створення комбінацій з іншими даними - та перетворює їх у потрібний стан. Нарешті, функція завантаження використовується для запису отриманих даних (або всіх підмножин, або лише змін) у цільову базу даних, яка може до цього існувати або не існувати).

5. Активне використання: на цій фазі дані використовуються для підтримки цілей та операцій організації.

6. Публікація: на цій фазі дані можуть не обов'язково ставати доступними для широкої громадськості, а просто надсилатися поза організацією. Публікація даних є ключовою фазою життєвого циклу даних, що дозріла для автоматизації. Оскільки правила, визначення та вимоги до цих звітів або рідко змінюються, або мають незначні зміни рік за роком, автоматизовані процеси, розроблені бухгалтерами управління, допомагають створювати та публікувати ці звіти більш ефективно.

7. Архівування: на цій фазі дані вилучаються з усіх активних виробничих середовищ. Вони більше не обробляються, не використовуються або публікуються, але зберігається у випадку, якщо це буде потрібно знову в майбутньому.

8. Чистка (видалення): заключна фаза життєвого циклу. Видалення даних (та будь-яких копій) з підприємства відбувається в архіві й іноді супроводжується комунікацією як усередині підприємства, так і зовні.

### 3. Data Management System

#### Концепція управління даними
В 1980-х роках, коли технології перейшли від послідовної обробки (спочатку перфокарт, потім магнітної стрічки) до зберігання з випадковим доступом виникла концепція управління даними. З того часу з'явилася можливість зберігати дискретний факт і швидко отримувати доступ до нього за допомогою технології диска з випадковим доступом, тому ті, які припускали, що управління даними було важливішим, ніж управління бізнес-процесами, використовували аргументи, такі як "домашня адреса клієнта зберігається в 75 (або якийсь інший великий кількість) місць у наших комп’ютерних системах." Однак у цей період обробка випадкового доступу не була конкурентоспроможною, тому ті, хто пропонував "управління процесом", були більш популярними, ніж ті, хто пропонували "управління даними" та використовували час пакетної обробки як основний аргумент. Оскільки прикладне програмне забезпечення перетворювалося на інтерактивне та використовувалося в режимі реального часу, то стало очевидно, що обидва управління є важливими. Якщо дані не були чітко визначені, вони будуть неправильно використовуватися в додатках. Якщо процес був недостатньо визначений, задовольнити потреби користувача було неможливо. Тому для мінімізування виникнення проблем створили синтез цих переконань і зараз система управління даними включає всі дисципліни, пов'язані з управлінням даними як цінним ресурсом.

#### Завдання
Управління цифровими даними в організації передбачає широкий спектр завдань, політик, процедур та практик. Робота з управління даними має широкий спектр, охоплюючи такі фактори, як:
- Створення, отримування доступу та оновлення даних через різноманітний рівень даних.
- Зберігання даних в декількох хмарах та в приміщеннях.
- Забезпечення високої доступності та відновлення після аварій.
- Використання даних у все більшій кількості програм, аналітики та алгоритмів.
- Забезпечення конфіденційності та безпеки даних.
- Архівування та знищення даних відповідно до графіків збереження та дотримання вимог.
Капітал даних – це бізнес капітал


#### Системи управління даними сьогодні
У сучасній цифровій економіці дані є своєрідним капіталом, економічним фактором виробництва цифрових товарів і послуг. Подібно до того, як автовиробник не може виготовити нову модель, якщо їй не вистачає необхідного фінансового капіталу, він не може зробити свої автомобілі автономними, якщо їй не вистачає даних для подачі на бортові алгоритми. Ця нова роль для даних має наслідки як для конкурентної стратегії, так і для майбутнього обчислень. З огляду на цю центральну та важливу для місії роль даних, чіткі практики управління та надійна система управління є важливими для кожної організації, незалежно від розміру чи типу.

Сьогодні організаціям потрібне рішення для управління даними, яке забезпечує ефективний спосіб управління даними через різноманітний, але уніфікований рівень даних. Системи управління даними побудовані на спеціальних платформах і можуть включати бази даних, озера та склади даних, великі системи управління даними, аналітику даних тощо.

Усі ці компоненти працюють разом як «утиліта даних», щоб забезпечити можливості управління даними, необхідні організації для своїх додатків, а також аналітику та алгоритми, що використовують дані, створені цими додатками. Хоча сучасні інструменти допомагають адміністраторам баз даних (DBA) автоматизувати багато традиційних завдань управління, безпосереднє втручання все ще часто потрібно через розмір та складність більшості розгортань бази даних. Щоразу, коли потрібно щось виправляти ручним способом, шанс на помилки збільшується. Зменшення потреби в цьому та збільшення автоматизації є ключовою метою нової технології управління даними, автономної бази даних.

### 4. Open Numbers
Open Numbers – це спільнота для розробників баз даних, які гармонізують статистику, щоб зробити її доступнішою для сприйняття світу. Загальні правила згідно з якими формуються дані:
- Дані отримуються з надійних джерел.
- Це можуть бути будь-які статистичні дані про глобальні та локальні зміни по будь-якій тематиці, включаючи соціальні, екологічні та економічні події.
- Дані перетворюються у формат “CSV Data Description Format (DDF)”.
- Перетворення даних часто здійснюються за допомогою скриптів у python, node.js або Excel, а іноді вручну.
- Процес трансформації повинен бути прозорим і можливим для подальшого копіювання кимось іншим, коли джерела даних оновлюються.

#### Вступ до DDF
DDF – це модель даних для спільної гармонізації багатовимірної статистики. Модель даних DDF – це модель даних, тобто вона описує спосіб організації даних та визначення того, як частини даних співвідносяться один з одним. Гармонізація DDF може використовуватися для узгодження даних, тобто воно може поєднувати дані з різних джерел в інтегровані, послідовні та однозначні набори даних. DDF підтримує практичний робочий процес, який призводить до простого обслуговування постійно зростаючої колекції порівнянних даних. Коллаборація DDF – це загальна модель даних у “open numbers”. “Open Numbers” – це ініціатива збору та узгодження світових даних. Багатовимірна статистика DDF призначена для зберігання статистики з декількома параметрами. Наприклад, населення в кожній країні та році, в якому ці дані були занесені, а також сортування по країні, року, статі та віковій групі.

#### Концепти, виміри та показники DDF
Дані зберігаються в точках даних (DataPoints)

Дані в DDF зберігаються в парах 'ключ-значення' , які називаються Точками Даних.  Ключ містить дві або більше величини, значення — один показник.

Вище наведена таблиця-приклад:
1. Точки даних з ключами: країна та рік, значення: тип уряду
2. Точки даних з ключами: країна та рік, значення: кількість населення

Концепт – це те, що може бути заголовком стовпця в таблиці.

Тип концепту означає тип даних значень під певним поняттям. Типи, визначені в DDF, - це рядковий, вимірювальний (числовий), булевий, інтервал, час і багато іншого, специфічного для DDF домену, сутності та ролі.

##### У DDF DataPoints:

Вимір – це концепт в ключі DataPoint-івських пар ключових значень. В статистиці, концепт в ключі називається незалежною змінною.

Показник – це концепт в ключі DataPoint-івських пар ключових значень. В статистиці, індикатор називається залежною змінною, тому що це значення залежить від ключа.

Одна концепція не є ні виміром, ні показником. У межах одного набору даних концепція - це лише заголовок стовпця у табличному форматі з одним визначеним значенням.

##### Величини як ключі для Точок Даник.
Величини - це поняття, що складають ключ у Точках Даних. Точки даних у DDF часто використовуються для зберігання змін за роки та географічні місця. Тому вони відображаються як ключові параметри
 Показники
Набір показників можна розширити, щоб представити більше даних для певного набору вимірів.

##### Суб'єкти
Домени, властивості та суб'єкти
У таблиці нижче країна - це домен суб'єкта. Повна назва, широта та довгота - це властивості. Швеція, Норвегія та Росія - це суб'єкти.

Кожен суб'єкт представлений унікальним показником у стовпці домену суб'єкта. Цей ідентифікатор унікальний, але лише в межах домена суб'єкта. Показники суб'єкта можуть містити лише рядкові буквено-цифрові символи та підкреслення.

##### Набори суб'єктів
Набір суб'єктів - це набір суб'єктів у межах домену. Домен суб'єкта - сам набір об'єктів, що містить усі сутності цього домену.

Суб'єкти доменів та набори суб'єктів
Як домени суб'єкта, так і набір суб'єктів об'єктів класифікують суб'єкти. Але є деякі важливі відмінності.

|               | ключ: Домен Суб'єкта | значення: Властивостi|        |         |
|---------------|:--------------------:|:-----------:|:------:|:-------:|
| концепція     | країна               | Повна назва | Широта | Довгота |
|               | Швеція               | Королівство Швеція | 59.35 | 18.07 |
| суб'єкти      | Норвегія             | Королівство Норвегія | 61.00 |8.00|
|               | Росія                | Російська Федерація | 60.00 | 90.00 |

#### Модель DDF
Це система організації даних та визначення того, як частини даних співвідносяться один з одним. Сам DDF не визначає формат, в якому зберігаються дані. Не має значення, чи зберігається він у csv-файлах, базі даних SQL чи в документі бази даних. Іншими словами: DDF – це концептуальна модель. Однак її недостатньо для прагматичного використання.Нам потрібно визначити, як зберігати DDF-дані в реальному світі, у файлах, на дисках. DDF потребує формат даних. Для двох різних цілей було створено два формати: DDFcsv та DDFmongo.

DDFcsv являє собою табличне подання даних DDF. З цим форматом легко працювати людям, які знайомі з табличними даними. Цей формат може легко
трансформуватися з інших табличних моделей у DDF. Це може бути прочитане і людьми, і машинами. Це формат, який використовується у “Open Numbers”. DDFmongo являє собою представлення документа DDF в базі даних “Mongo”. Цей формат ще не задокументований.

Ola Rosling, директор Gapminder Foundation, про необхідність доступності даних:
>"Все більше публічної статистики стає вільно доступною у всіх видах файлів та API. Це чудово, але дані завжди корисніші, коли вони стандартизовані. Приведення статистичних наборів даних до стандартного формату не є дрібницею, тим більше, що не існує загальновизнаного стандарту, який був би корисним як для людей, так і для машин. Протягом десяти років Gapminder поєднує безліч статистичних даних із сотень джерел, щоб забезпечити безкоштовну послідовну найбільш чисельну серію у світі, що охоплює соціальний, екологічний та економічний розвиток. Ми об'єднували дані істориків, державних агентств та комерційних компаній, в єдиний табличний формат. Ці таблиці були вільно доступними протягом багатьох років на веб-сайті www.gapminder.org/data, і їх завантажували мільйони разів.
>
>Збір даних Gapminder був інтегрований у багато інструментів візуалізації та використовується для шкільних вправ по всьому світу. За всі ці роки ми отримали тисячі запитів на розширення та поглиблення наших даних, включення більше тем та інших місцевих номерів. Для цього знадобиться багато роботи, і часто ми не знаходили ні ресурсів, ні часу, щоб це зробити. Нам також не вистачало надійної інфраструктури для публічної статистики громадськості за допомогою глобальної спільноти з числа красенів. За допомогою Open Numbers на GitHub ми сподіваємось, що нарешті це стане можливим. Ми хочемо, щоб ви приєдналися до цього великого відкритого проекту узгодження даних, який модерує Gapminder та доступний для всіх! Ми віримо у вільну інформацію."
### 5. Сервіси та програмне забезпечення
#### Word Bank
World Bank – це світова організація, яка декларує, що її діяльність направлена на подолання бідності у світі, а також підвищення рівня освіти, медицини та можливостей для населення країн, що розвиваються.  Databank – один з підрозділів сайту World Bank, що являє собою колекцію баз даних про діяльність World Bank, та стан таких показників, як доступ до питної води, середній вік одруження у жінок, рівень ВВП на душу населення, та інших у різних країнах світу. Databank дозволяє взаємодіяти з базами даних трьома способами:

 1. Шляхом створення запитів з нуля до баз даних.
 В даному режимі можна доступитися до даних напряму - так, як вони зберігаються. Для цього потрібно вибрати одну з баз даних (серед них – динаміка експорту країн, рівень бізнесу, гендерні показники та ін.), що відкриє сторінку, що нагадує за функціоналом MySQL Workbench: вона дає можливість робити запити до баз даних (звичайно, тільки запити – створенням, видаленням та модифікацією записів займаються окремі адміністратори). Для цього потрібно вибрати деяку кількість обов’язкових показників для відображення на панелі управління зліва (зазвичай, країну, показник та проміжок часу). Після цього у табличці справа колонки та ряди отримають назви та дані для показу. Можливо вибрати не тільки окремі значення, але й спектри даних: наприклад, порівняти рівень середнього споживання білку на людину у Афганістані та Швеції у 1998, 2003 та 2019 роках. Також можливо маніпулювати стилем відображення таблиці – кількістю колонок на сторінку, форматом чисел та іншим. Також можливо подати дані у вигляді гістограми або карти, окрім класичної таблиці.  Крім того, отриманим запитом можна поділитися у соціальних мережах, зберегти файлом у популярних табличних форматих або вставити на інший сайт.

 2. Шляхом створення власних шаблонів запитів на сайті (вони називаються у термінології даного ресурсу звітами) та перегляду вже створених.
 За допомогою інтерфейсу, описаного вище, можна створити шаблон запиту для подальшого використання, і зберегти на сайті для інших користувачів, або для себе на майбутнє. Це може бути використано для створення відносно часто використовуваних запитів, які не обов’язково підпадають під якусь конкретну категорію, але є вибіркою з декількох категорій. Можливо, потрібний запит вже було створено іншим користувачем, і варто просто знайти і використати його.

 3. Шляхом вибору показників із глосарію метаданих.
 Вибір відбувається зі збірки попередньо створених адміністрацією World Bank запитів, що відображають, на відміну від баз даних, не комплексну інформацію про широку тему (наприклад, показники економічного добробуту про всі країни світу за останні 100 років), а вузький її зріз, зроблений на основі однієї з баз (наприклад, показники внутрішнього валового продукту про всі країни світу за останні 100 років). Загалом метадані – це дані, що характеризують деякий інший, більше загальний об’єм даних.

В результаті, Databank дозволяє користувачеві працювати з широком загалом даних про суспільство всього світу. Інтерфейс ресурсу не перенавантажений функціями та дозволяє виконати більшість корисних запитів, однак не всі. Неможливо, наприклад, відсортувати результат за зростанням або спаданням, виключити результати більше чи менше деякої величини. Можливим вирішенням даної проблеми могло стати введення онлайн-консолі, для створення повноцінних SQL-запитів.
#### Garminder
Gapminder – це інтернет-ресурс, створений для боротьби зі світовою байдужістю, шляхом розповсюдження правдивих та оптимістичних статистичних даних про світ. На сайті gapminder.org можна знайти такі розділи, як медіатека, інформація для вчителів, та дві великі окремі бази даних.

1. Dollar Street (англ. Доларова вулиця) – база, спрямована на візуальне сприйняття. Кожна комірка її таблиць – зображення якої-небудь сім’ї (або її подвір’я, машини, ванної та іншого, в залежності від створеного запиту) з однієї з країн світу, місце її походження та число, що означає дохід сім’ї за місяць в доларах, відсортовані за зростанням доходу. Можливо вибрати один з декількох показників для відображення по декільком параметрах. По перше, можна вибрати, яка саме таблиця буде відображатись (як виглядають сімейні фотографії, книжки, дах, вхідні двері сім’ї). По-друге, з яких країн походять досліджувані сім’ї. По-третє, в якому діапазоні бідності та багатства живуть родини (сортування від найменшого до найбільшого зберігається завжди). Якщо натиснути на комірку, можна продивитися всі зображення-метадані про окрему родину, та прочитати загальний її опис. Також в меню бази можна продивитись карту світу, на якій нанесено місця походження сімей. Дана база створена для наглядного показу і орієнтована на пересічну людину, що цікавиться добробутом країн світу, тому вона має приємну візуальну складову, але дуже обмежений функціонал створення запитів. Неможливо, наприклад, порівняти двері в ванну кімнату та вхідні двері в дома сімей, оскільки можна вибрати одночасно дані тільки однієї таблиці для відображення. Також не існує такої важливої для розробника функції, як можливість завантажити базу або її частини у форматі xlsc, csv або інших для імпорту її в інший табличний проект (наприклад, для візуалізації в бібліотеці matplotlib в мові Python). Отже, на жаль, с професійної та дослідницької точки зору дана база не має широкого технічного використання.

2. Доступ до іншої бази можна здійснити через вкладку Tools (англ. «Інструменти) на головній сторінці. Тут зібрані різноманітні інструменти візуалізації – гістограми, бульбашкові діаграми, звичайні діаграми та інші. В якості двох осей на координатній площині методу візуалізації можна вибрати будь-які з широкої бази даних по всьому світу, серед яких очікувана тривалість життя, кількість людей, що закінчили початкову школу та інше. Отже, можливо прослідкувати залежність між такими різними показниками, як сповідувана релігія, та кількість добутого в державі природного газу, при цьому в бульбашковій діаграмі можна налаштувати колір відображення, щоб, наприклад, бульбашки відображали візуально регіон світу, звідки зібрані дані. Також, якщо зайти на вкладку Data (англ. «Дані») на основній сторінці, то можна отримати доступ до тої самої даних напряму. Її можна продивитись онлайн, але в excel-форматі, що нажаль означає, що створювати класичні запити до неї неможна. Також базу даних, або окрему таблицю можна скачати, або вивести у вкладку Tools для візуалізації. Можна зробити висновок, що дана база даних більш придатна до професійного аналізу даних, через можливість її завантаження. Однак, візуальна спрямованість та відсутність можливості робити розвернуті запити створюють перешкоди для наукового дослідження за допомогою цієї бази.

Gapminder – це один із ресурсів, який використовує модель “Open Numbers” для своєї бази даних. Gapminder – незалежна шведська організація, яка не має політичних, релігійних та економічних приналежностей. Вона бореться з руйнівними упередженнями щодо глобального розвитку та розробляє
безкоштовні навчальні ресурси, роблячи світ зрозумілим, на основі надійної статистики. Gapminder пропагує світогляд, заснований на фактах, які кожен може зрозуміти. Організація співпрацює з університетами, ООН, державними установами та неурядовими організаціями. Усі заходи Gapminder регулюються радою директорів. Фонд Gapminder зареєстрований в окрузі Стокгольм. Gapminder робить глобальні дані простими у використанні та розумінні та розробляє інструменти візуалізації даних, щоб люди могли досліджувати величезну скарбницю глобальної статистики.
#### Opendata.gov.ua
Opendata.gov.ua – портал Вінницької міської ради присвячений статистичній інформації міста. Бази даних називаються термінологією даного сайту «Наборами даних». Серед них, наприклад, додатки до річного плану закупівель, звіти про заборгованість, про надходження тих чи інших надходжень, та інші дані про роботу державних та муніципальних організацій. Знайти потрібний набір даних можна: по-перше, за допомогою пошуку серед всього широкого масиву наборів, по-друге, переглянувши групи – тобто, об’єднання наборів даних за тематикою (наприклад, екологія, комунальне майно тощо), по-третє, за конкретною організацією, яка відповідає за набір (наприклад, департамент адміністративних послуг міста). Якщо цікавий набір було знайдено, можна продивитись будь-яку його таблицю. Можливість робити запити, однак, обмежена фільтрацією по типу інформації в комірці, можливістю вибрати кількість відображених рядів та пошуком по ключовим словам. Можливо також відобразити дані у вигляді графіку (його координатними осями можуть бути будь-які дані таблиці) та карти. Також є можливість продивитися історію змін до таблиці, і, найголовніше – завантажити її (найчастіше, у форматі csv), для опрацювання в більш функціональних програмах та ресурсах.
Як висновок, дана колекція баз даних має направленість на роботу із суспільством, щоб кожний зацікавлений громадянин міг поцікавитися даними про роботу міської влади, але також придатна для більш наукових досліджень, із-за можливості вилучити потрібні дані у популярних табличних форматах.
#### Євростат
Євростат - це статистичне управління Європейського Союзу, розташованим у Люксембурзі. Його місія полягає у наданні високоякісної статистики для Європи. Виконуючи свою місію, Євростат пропагує такі цінності: повага та довіра, сприяння досконалості, просування інновацій, орієнтація на послуги, професійну незалежність. Шукаючи шляхів постійного вдосконалення своєї продукції та послуг, Євростат отримав у листопаді 2016 року визнання Європейського фонду управління якістю "Прихильне до досконалості".

Основним завданням є забезпечення Європейського Союзу статистикою на європейському рівні, що дозволяє порівняти між країнами та регіонами. Демократичні товариства не працюють належним чином без міцної основи достовірної та об'єктивної статистики. З одного боку, особам, які приймають рішення, на рівні ЄС, в державах-членах, органах місцевого самоврядування та бізнесу потрібна статистика для прийняття цих рішень. З іншого боку, громадськості та ЗМІ необхідна статистика для точної картини сучасного суспільства та оцінки ефективності діяльності політиків та інших. Звичайно, національна статистика все ще важлива для національних цілей у державах-членах, тоді як статистика ЄС є важливою для прийняття рішень та оцінки на європейському рівні.

Євростат був створений у 1953 році для задоволення вимог Спільноти з вугілля та сталі. Протягом багатьох років її завдання розширювались, і коли було засновано Європейське співтовариство у 1958 році, воно стало Генеральним Директорією (ГД) Європейської Комісії. Сьогодні Євростат є частиною портфоліо Маріанни Тиссен, Уповноваженого з питань зайнятості, соціальних питань, навичок та мобільності праці. Ключова роль Євростату полягає у наданні статистичних даних іншим Генеральним дирекціям та наданню Комісії та іншим європейським установам даних, щоб вони могли визначати, впроваджувати та аналізувати політику Співтовариства.

Про навігацію: головний сайт Євростат підтримує три основні європейські мови, що полегшує знаходження інформації для різних користувачів. Основна інформація знаходитьсяв  розділі database(https://ec.europa.eu/eurostat/data/database) в якому розташоване дерево навігації по всім доступним даним.
Також, на сторінці https://ec.europa.eu/eurostat/help/first-visit/tools знаходяться різноманітні інструменті візуалізації даних, що наглядно демонструє статистику. Наприклад, щоб переглянути тренди економіки достатньо натиснути на «Economic Trends» і ви будете направлені на сторінку де вам буде запропоновано вибрати ваш регіон і  буде надана вся необхідна інформація.
Дані надсилаються користувачу в zip-файлах які доводиться відшукувати вручну в великій кількості папок, що є не дуже зручно.Також при переході в кінцеву папку (при пошуку необхідної інформації) користувачу надається вибір:
1. Завантажити всю інформацію zip-файлом.
2. Переглянути інформацію онлайн.
Інформація представлена в форматі таблиць.
Також при виборі візуалізації інформації (завантаження або онлайн перегляд) праворуч заголовку завжди розташована кнопка, що виводить вичерпну інформацію про дану таблицю.
При переході між підпапками певного інформаційного дерева, у більшості заголовків (з правого боку) є кнопка Explanatory text (metadata), яка відкриває нове вікно браузеру з описом конкретної області (статистики) що  містить ця підпапка.

Результат: Євростат пропонує цілу низку важливих та цікавих даних, які можуть використовувати уряди, підприємства, сектор освіти, журналісти та громадськість для своєї роботи та повсякденного життя. З розвитком політики спільноти роль Євростату змінилася. Сьогодні збір даних для ЄВС та розвиток статистичних систем у країнах-кандидатах на членство в ЄС важливіші, ніж десять років тому.
#### Json-stat
Json-stat.org – офіційний сайт формату json-stat, що використовується для табличної розмітки. Його було розроблено на основі формату розмітки json, який був оригінально розроблений для JavaScript (але є поширеним і в інших мовах), для оформлення комплексних форматів даних (фактично – баз даних різного розміру і призначення), таких як масиви, таблиці, словники тощо. Json-stat унаслідував схожий стиль розмітки, але використовує інший підхід до зберігання даних. На сайті про формат розповідають наступним чином. На головній сторінці розміщено короткий опис мови і слайд-шоу, в якому розповідається про те, що зазвичай дані представляться в таблиці, яку в інших мовах (таких як html, xml, json) описують як деякий масив – колекцію рядків, які є колекцією комірок. В той же час в json-stat достатньо кожному її виміру дати у відповідність деякий ключ, а потім зберігати комірки окремо одна від одної, з адресою у вигляді відносно короткого масиву. Наприклад, якщо у нас є два виміри у таблиці (у вигляді пари ключ-значення) – стать: 1 - жіноча, 2 -чоловіча, 3 – інша та зріст: 1 -вище 170 см, 2 – нижче 179 см, то деяка комірка може мати адресу [2,1]. Такий підхід прискорює роботу з даними на апаратному рівні та залишає комірки автономними, що зміцнює систему взагалі. У іншій вкладці – «Формат», показані зразки реального використання формату та надається його синтаксис. У вкладці “Schema“ мова йдеться про використання json-stat у веб-документі (найчастіше, html). Для цього потрібно тільки вказати стандартний заголовок формату, та в подальшому використовувати його в тому числі і у тегах html. Також наведені примірники коду. У останній вкладці «Інструменти» можна знайти json-stat-бібліотеки для різних мов програмування. Загалом даний сайт коротко, але конкретно і розгорнуто розповідає про цікавий та маловідомий формат розмітки даних.
#### Scb.se
Scb.se - офіційний сайт уряду Швеції для публікації статистики. Щоправда, на ньому також можна знайти багато даних про порядок збору статистики, про новини (тобто, цікаві нещодавно додані дані), про заплановані публікації, про контактні дані адміністрації та інше. Сайт спеціалізується на публікації вже проаналізованих, а не "сирих" даних, як класичні сайти-бази даних. Статистику публікують в тематичних статтях, де приведені графіки, опис і аналіз до них та декілька сценаріїв подальшого розвитку подій. Даний ресурс більш цікавий з іншим шведським урядовим ресурсом, що займається власне базами даних - statistikdatabasen.scb.se. На ньому можна вибрати на одну з баз даних (розподілених за тематикою) для перегляду. Весь інтерфейс схожий на такий у Databank, але не підтримує графіки та мапи і запити, створені в ньому не можуть бути завантажені, але можуть бути скопійовані як json-запит.
## Література
1. https://ec.europa.eu
2. http://www.crossdata.tech/
3. https://en.wikipedia.org/wiki/Data_governance
4. https://en.wikipedia.org/wiki/Data_management
5. https://www.oracle.com/database/what-is-data-management/
6. https://www.gapminder.org/data
7. https://whatis.techtarget.com/definition/data-life-cycle
8. https://open-numbers.github.io/
9. https://www.gapminder.org/about-gapminder/
10. https://www.dataone.org/data-life-cycle
11. https://data.gov.ua/
## Результат
В ході пошуку та аналізу знайденої інформації було підсумовано вже існуючі концепції та завдання систем управління даними. Були протестовані сервіси та програмне забезпечення, що допомагає отримувати шукану інформації, створено їх невеликий огляд. Підсумовуючи можна сказати, що дана сфера є доволі прогресивною та швидко розвивається (якщо як критерій використовувати відносне збільшення актуальності за останні десятиліття та роки), хоча не є достатньо дослідженою. Тобто існує певна кількість вже розроблених систем, що допомагають втілювати у реальність покладені завдання, проте більшість з них є або доволі обмеженою в можливостях, або мають певні недоліки, тобто не є повністю ідеальними.
